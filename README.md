________________________________________
<div align="center">

<b>
Skokowy wzrost lub spadek akcji (≥10%) - sygnał do kupna czy sprzedaży?</b>

</div>

________________________________________
Opis problemu:

•	Celem badania jest porównanie dwóch strategii opartych o zakup akcji po cenie CLOSE z dnia w którym nastąpił WZROST lub SPADEK ceny akcji danej spółki z indeksu S&P 500 o min. 10%. Zbadano roczny, 3-letni i 5-letni horyzont inwestycyjny.

•	Na podstawie danych S&P 500 z okresu 02.01.2005-02.01.2025 stworzono tabelę, która przedstawia każdy wzrost lub spadek ceny akcji danej spółki wchodzącej w skład indeksu S&P 500 o min. 10% oraz cenę akcji po roku, trzech latach i pięciu latach od zanotowanego wzrostu/spadku. 

•	Badanie nie uwzględnia spółek, które zostały zdjęte z giełdy – źródłem danych jest biblioteka python: yfinance, która wykorzystuje dane ze strony yahoo finance (Yahoo Finance nie udostępnia bezpłatnie danych historycznych dla spółek zdjętych z giedły. Ich pobieranie jest możliwe wyłącznie dla planów płatnych takich jak Yahoo Finance Gold)

•	Uwzględniono przy tym okres, w którym dana spółka wchodziła w skład S&P 500 – jeśli dana spółka wchodziła w skład S&P np. przez 7 lat to tylko okres obecności spółki w indeksie jest brany pod uwagę.

•	Finalnie zarejestrowano 14.177 przypadków w których dana spółka z indeksu S&P 500 wzrosła lub spadła w trakcie jednej sesji o min. 10%. Z uwagi na fakt, że część ww. zmian kursu miała miejsce w ostatnim badanym roku/ostatnich badanych 3 latach/ostatnich badanych 5 latach, odczytów z kursem po roku, po 3 latach i po 5 latach jest kolejno 12.173, 9.489 i 5.985. 
________________________________________

Podsumowanie

Strategia oparta na zakupie przecenionych, ale wciąż wartościowych (fundamentalnie) spółek okazuje się statystycznie skuteczniejsza niż kupowanie akcji „na fali” wzrostów. Szanse na ponadprzeciętne zyski są wyższe, a ryzyko strat – porównywalne lub niższe, szczególnie w krótszym horyzoncie (przy czym należy uważać na „spadające noże”, o czym w innym razem).

Wnioski z analizy warto odnieść także do decyzji o sprzedaży – jeśli akcje w portfelu spadły o 10% lub więcej, a fundamenty spółki pozostają solidne, warto rozważyć zwiększenie pakietu akcji. Unikanie FOMO, gdy inne spółki rosną (a Twoja nie, lub rosną bardziej, niż Twoja) oraz konsekwentne trzymanie się założeń inwestycyjnych zazwyczaj przynosi lepsze efekty w długim terminie.

Nie oznacza to jednak, że skokowe wzrosty należy ignorować – jeśli za dynamicznym wybiciem stoją silne, długoterminowe fundamenty, zakup może być uzasadniony. Warto wtedy przeanalizować potencjalny zysk alternatywny i ewentualnie dostosować strukturę portfela.
